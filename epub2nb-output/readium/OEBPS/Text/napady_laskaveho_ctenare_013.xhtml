<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>napady_laskaveho_ctenare-8</title>
		<link href="../Styles/napady_las_idstyles.css" rel="stylesheet" type="text/css"/>
	</head>
	<body id="napady_laskaveho_ctenare" xml:lang="cs-CZ">
		<div>
			<p id="toc_marker-6" class="MLP-uroven2-kapitola para-style-override-1">Chvála metody</p>
			<p class="MLP-text-uprostred--I para-style-override-1">Ladislavu Fuksovi</p>
			<p id="toc_marker-6-1" class="MLP-uroven3-nadpis para-style-override-5">I</p>
			<p class="MLP-text-bez1radku para-style-override-1">Když přišel z&#160;nákupu, byla téměř tma, a&#160;tak hned v&#160;předsíňce rozsvítil. Objevil se jeho stín, a&#160;než se odvážil pohlédnout zpět na dveře, stín se vrhl na dopisní schránku a&#160;pak do pokoje.</p>
			<p class="MLP-text para-style-override-1">Jeho stín stiskl knoflík lampy, roztrhl obálku a&#160;přelétl první a&#160;poslední řádku.</p>
			<p class="MLP-text para-style-override-1">Klesl do křesla u&#160;psacího stolu a&#160;jeho oči ustrnuly na obrázku dobříšského zámku na bledém stínidle lampy.</p>
			<p class="MLP-text para-style-override-1">„Mám zničené nervy, slípko,“ řekne svému psovi s&#160;pohledem upřeným na zámek, „když se ve schránce něco bělá, hned vidím pozvánku na večeři do Klubu spisovatelů nebo na besedu se čtenáři&#160;– a&#160;zatím jde o&#160;jakousi hloupost z&#160;dopravního inspektorátu…“ A&#160;potřásaje hlavou, vezme dopis a&#160;čte: „20. dubna 1974… … Vážený soudruhu…!“</p>
			<p class="MLP-text para-style-override-1">Všecek rozrušen nese nákup do moderně zařízené kuchyně. „Uvaříme, slípko,“ kývne na psa, jenž ho zvědavě pozoruje, „dnes budeme hodovat,“ a&#160;ukáže mu zakoupené vepřové řízky. Chtěl by je obalit, ale neví jak. Nejprve ve strouhané housce? Nebo nejdříve ve vajíčku?</p>
			<p class="MLP-text para-style-override-1">„Jak to ta paní Šternová dělala? To je takový <span class="MLP-znak-kurziva-11b">postup</span>!“</p>
			<p class="MLP-text para-style-override-1">Ruce nad kuchyňským pultem se na okamžik zastavily v&#160;prázd­ném vzduchu. Postup. <span class="MLP-znak-kurziva-11b">Metoda</span>! Kdy to jen už slyšel?</p>
			<p id="toc_marker-6-2" class="MLP-uroven3-nadpis para-style-override-1">II</p>
			<p class="MLP-text-bez1radku para-style-override-1">Tehdy na počátku šedesátých let pracoval jako řadový úředník v&#160;Národní galerii. Bylo mu bezmála čtyřicet, ale dosud se mu podařilo publikovat jen jednu jedinou věc, odbornou práci o&#160;zámku Kynžvart. Jeho poštovní schránka zůstávala stále prázdná. Zoufal si.</p>
			<p class="MLP-text para-style-override-1">Jednoho dne dostal v&#160;galerii úkol přenést několik velkých obrazů do druhého poschodí. Smutně a&#160;bezradně je pozoroval: bylo zřejmé, že bude muset jít přinejmenším třikrát.&#160;– A&#160;pak se začal naplňovat jeho osud.</p>
			<p class="MLP-text para-style-override-1">Napadlo ho, že může obrazy naskládat na sebe, od největšího až po ten nejmenší. Učinil tak, podebral je nataženými pažemi a&#160;stoupal po schodišti vzhůru, zalitý potem, ale šťastný. Spolupracovníci, kteří ho potkávali, netušili, že stoupá ke hvězdám. Oči mu slzely podivným vzrušením: aby byl co nejdříve doma ve své garsonce, u&#160;svého psacího stroje.</p>
			<p class="MLP-text para-style-override-1">Neboť panu Ladislavu Fuksovi začalo svítat. Ta první metodická otázka, kterou si na cestě domů, plné naděje a&#160;spásy, položil, zněla:</p>
			<p class="MLP-text para-style-override-1">„Kdo dnes jako autor uspěje?“</p>
			<p class="MLP-text para-style-override-1">A&#160;metodická odpověď byla:</p>
			<p class="MLP-text para-style-override-1">„Ten, kdo na to jde prakticky, postupem, metodou.</p>
			<p class="MLP-text para-style-override-1">Ten, kdo napíše něco, na čem se shodnou všichni.</p>
			<p class="MLP-text para-style-override-1">Ten, kdo něco tradičního, osvědčeného napíše netradičně.</p>
			<p class="MLP-text para-style-override-1">Ten, kdo napíše něco módně psychologického, ale přitom dostatečně pokrokového, třeba protifašistického.“</p>
			<p class="MLP-text para-style-override-1">Doma nedočkavě svlékl kabát a&#160;dychtivě si přitáhl psací stroj. Rozsvítil lampu a&#160;z&#160;jejího stínidla proti němu zazářil dobříšský zámek. Jeho tělo už nevrhalo stín. Jeho pes už nebyl slípka.</p>
			<p class="MLP-text para-style-override-1">„Pan Theodor Mundstock,“ napsal na titulní list.</p>
			<p id="toc_marker-6-3" class="MLP-uroven3-nadpis para-style-override-1">III</p>
			<p class="MLP-text-bez1radku para-style-override-1">A&#160;tak si i&#160;nyní po letech znovu připomněl ono tajemství záchrany: že takto metodicky musí myslet stále.</p>
			<p class="MLP-text para-style-override-1">Bylo mu, jako by se znovu narodil.</p>
			<p class="MLP-text para-style-override-1">A&#160;první metodická otázka, kterou si položil, zněla:</p>
			<p class="MLP-text para-style-override-1">„Kdo dnes jako autor uspěje?“</p>
			<p class="MLP-text para-style-override-1">A&#160;metodická odpověď byla:</p>
			<p class="MLP-text para-style-override-1">„Ten, kdo napíše něco, na čem se shodnou všichni.</p>
			<p class="MLP-text para-style-override-1">Ten, kdo alespoň trochu netradičně napíše něco tradičního, osvědčeného.</p>
			<p class="MLP-text para-style-override-1">Ten, kdo napíše něco módně psychologického, ale přitom důkladně pokrokového, třeba něco kritického o&#160;poúnorové emigraci.</p>
			<p class="MLP-text para-style-override-1">Ale především ten, kdo nepíše nic příliš temného.</p>
			<p class="MLP-text para-style-override-1">A&#160;ten, kdo nepíše o&#160;židech.“</p>
			<p id="toc_marker-6-4" class="MLP-uroven3-nadpis para-style-override-1">IV</p>
			<p class="MLP-text-bez1radku para-style-override-1">Pan Ladislav Fuks se dívá, dívá se pozorně. Ale co vidí, to jeho pokojík není. To není kulatý stolek s&#160;křesílky, psací stůl s&#160;lampou, zrcadlo u&#160;okna, pohovka, která se navečer proměňuje v&#160;lůžko. Pan Ladislav Fuks se dívá pozorně a&#160;vidí&#160;– budovu nakladatelství.</p>
			<p class="MLP-text para-style-override-1">V&#160;čem spočívá způsob pana Fukse? V&#160;kolosálním nalézání všech možných situací, v&#160;podrobných, do všech jednotlivostí vypracovaných postupech. Jak na Národní třídu pojede? V&#160;kolik hodin? Jak pozdraví? Čest práci? V&#160;které ruce ponese rukopis? V&#160;pravé? Ano, ta je silnější. Ale kterou pak podá šéfredaktorovi? Náhle mu bleskne hlavou, že jsou možná věci, na které se člověk ani nepřipraví.</p>
			<p class="MLP-text para-style-override-1">Klid, jen klid, říká si. Je pouze třeba jít v&#160;oné metodě až do krajnosti. To zcela postačí. I&#160;kdyby měl psát pro děti o&#160;Fučíkovi.&#160;– A&#160;pan Ladislav Fuks, s&#160;blaženým úsměvem na tváři, bezmocně vzdychne.</p>
		</div>
</body>
</html>