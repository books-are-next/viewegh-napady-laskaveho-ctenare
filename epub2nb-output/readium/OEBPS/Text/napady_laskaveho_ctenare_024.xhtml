<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>napady_laskaveho_ctenare-19</title>
		<link href="../Styles/napady_las_idstyles.css" rel="stylesheet" type="text/css"/>
	</head>
	<body id="napady_laskaveho_ctenare" xml:lang="cs-CZ">
		<div>
			<p id="toc_marker-17" class="MLP-uroven2-kapitola para-style-override-3">Love Story</p>
			<p class="MLP-text-uprostred--B para-style-override-7">(příběh jednoho zápasu)</p>
			<p class="MLP-text-uprostred--I para-style-override-1">Erichu Segalovi</p>
			<p class="MLP-text-bez1radku--12-0 para-style-override-1">Co můžete říct o&#160;pětadvacetileté dívce, která zemřela? V&#160;podstatě cokoli. Že byla krásná. A&#160;chytrá. Že milovala Bacha a&#160;Beatles. A&#160;mě. A&#160;můžete to nejen říct, ale i&#160;napsat. A&#160;zejména vydat. Nazvěte to třeba „Love Story“&#160;– zaručuju vám, že si na tom docela slušně namastíte kapsu.</p>
			<p class="MLP-text-bez1radku--12-0 para-style-override-1">Seznámili jsme se v&#160;pátek v&#160;knihovně radcliffský dívčí koleje. Půjčovala tam knihy.</p>
			<p class="MLP-text para-style-override-1">„Potřeboval bych něco ke středověku.“</p>
			<p class="MLP-text para-style-override-1">„Chování a&#160;vzhled už máš,“ řekla. „Co ještě chceš?“</p>
			<p class="MLP-text para-style-override-1">Start teda měla slušnej.</p>
			<p class="MLP-text para-style-override-1">V&#160;pondělí jsme porazili Darmouth 7:0. Dva banány jsem jim tam odvez osobně. Seděla pochopitelně v&#160;hledišti a&#160;já měl pocit, že jsem po tom pátku srovnal skóre. Jenomže v&#160;úterý vystřihla v&#160;Dunster House při Pátym braniborskym takový sólo na tu svojí harfu, že jsem se v&#160;tom vez znova. Po koncertě jsem jí šel gratulovat. Hodila po mně okem:</p>
			<p class="MLP-text para-style-override-1">„To je suspenzor, nebo máš tak velký péro?“</p>
			<p class="MLP-text para-style-override-1">To byl parádní prohoz.</p>
			<p class="MLP-text para-style-override-1">„Suspenzor,“ musel jsem přiznat, takže zvýšila náskok. Úplně mě dostala na kolena.</p>
			<p class="MLP-text para-style-override-1">„Miluji tě,“ řekl jsem.</p>
			<p class="MLP-text para-style-override-1">„Abys ses neposral,“ řekla po chvíli.</p>
			<p class="MLP-text para-style-override-1">Uvědomil jsem si, že je poloviční Italka a&#160;že tak zakrývá svou hlubokou vnitřní citovost.</p>
			<p class="MLP-text para-style-override-1">Ve středu přifičel můj otec. Ten kretén jel kvůli mně 700 mil.</p>
			<p class="MLP-text para-style-override-1">„Je to kretén,“ informoval jsem ji. „Představ si, že řídí snad všechny banky v&#160;Ithace.“</p>
			<p class="MLP-text para-style-override-1">„Ty bezcitnej spratku,“ řekla mi.</p>
			<p class="MLP-text para-style-override-1">Čekal jsem sice, že bude asi smečovat, ale tohle byl ošklivej faul. Zjevně z&#160;ní mluvila její středomořská představa otce: ona tomu svýmu říkala jménem!</p>
			<p class="MLP-text para-style-override-1">Ve čtvrtek promovala na Radcliffu. V&#160;pátek jsem jí stejnej kousek předved na Harvardu a&#160;začal jsem jí tvrdě šlapat na záda. V&#160;sobotu jsem ji dohonil.</p>
			<p class="MLP-text para-style-override-1">„Strašně tě miluju,“ řekla mi.</p>
			<p class="MLP-text para-style-override-1">Při milování jsem byl neuvěřitelně něžnej. Vůbec jsem se nepoznával: sundal jsem si dokonce i&#160;chrániče a&#160;helmu.</p>
			<p class="MLP-text para-style-override-1">V&#160;neděli jsme se vzali. Naši nás samozřejmě finančně vyautovali, takže jsme v&#160;prvních třech ročnících manželský ligy horko těžko sbírali body. Strava tudíž nebyla nic moc a&#160;mně začaly docházet minerální sole. Pak jsem ale jako třetí z&#160;dvou set posluchačů graduoval na právech a&#160;šel jsem zvostra na síť. Nakonec mě zlanařili samotní „Jonas and Marsh“ z&#160;New Yorku a&#160;já si na nich vyboxoval dvanáct táců ročně. Rozhodli jsme se, že si pořídíme malýho sportovce s&#160;velkou budoucností, ale nějak se nám nechtěl ujmout.</p>
			<p class="MLP-text para-style-override-1">Doktoři si nás přehazovali jako baseballovej míček, až si mě zavolal doktor Sheppard.</p>
			<p class="MLP-text para-style-override-1">„Chcete říct, doktore, že jsem to já, kdo je slabej na pálce?“ povídám mu výhrůžně.</p>
			<p class="MLP-text para-style-override-1">„Ty seš O. K., Olivere,“ řekl doktor, „ale tvoje žena s&#160;tou leukémií tenhle cross asi nedoběhne…“</p>
			<p class="MLP-text para-style-override-1">„Nesmysl,“ řekl jsem. „Chcete říct, že by mohla vypadnout už teď v&#160;osmifinále?“</p>
			<p class="MLP-text para-style-override-1">„Skrečuj to, Olivere!“</p>
			<p class="MLP-text para-style-override-1">Šel jsem pomalu z&#160;jeho ordinace a&#160;přemýšlel jsem o&#160;Bohu: chtěl jsem ho knockautovat a&#160;odpočítat podle Desatera.</p>
			<p class="MLP-text para-style-override-1">„Šetři se, hošánku,“ řekla mi doma. „Jak chceš v&#160;týhle kondičce zdvihat moji rakev?“</p>
		</div>
</body>
</html>