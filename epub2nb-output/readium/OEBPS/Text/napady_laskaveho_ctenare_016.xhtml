<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>napady_laskaveho_ctenare-11</title>
		<link href="../Styles/napady_las_idstyles.css" rel="stylesheet" type="text/css"/>
	</head>
	<body id="napady_laskaveho_ctenare" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-9" class="MLP-uroven2-kapitola para-style-override-1">Kapesné inteligentní ženy <br/>ve vinárně U&nbsp;Sudu</p>
			<p class="MLP-text-uprostred--I para-style-override-1">Pavlu Tigridovi</p>
			<p class="MLP-text-bez1radku--12-0 para-style-override-1">Červenec 1986. Teplý večer na terase vinárny luxusního hotelu kdesi na Jadranu. Ona se jmenuje Lucie, je jí dvacet čtyři let a&nbsp;je krásná: na dlouhé modiglianovské šíji nádherná hlava, ostře, řecky řezaný profil a&nbsp;velké oči ve tvaru mandlí, které, když ztmavnou, mají barvu dálek.</p>
			<p class="MLP-text para-style-override-1">On se jmenuje Pavel Tigrid a&nbsp;je mu šedesát devět.</p>
			<p class="MLP-text para-style-override-1">L: Už mě to všechno v&nbsp;tý Praze sere. Shánět pořád v&nbsp;Labuti ne­zbytnosti, který pak stejně nepotřebuju. Čekat dvacet minut na jedenáctku, která pak stejně nepřijede. Povlíkat po chlapech, co mě svlíkaj. Koukat na druhej program, kterej věčně zrní… Ale hlavně mi jde o&nbsp;to dítě&nbsp;– o&nbsp;Milana: nechci, aby vyrost v&nbsp;takovýho toho českýho skrčence s&nbsp;dvojí tváří a&nbsp;já mu pak v&nbsp;Labuti musela shánět věci na holení dvakrát!&nbsp;– Kdo za to, pane profesore, může? Kdo nám tenhle úděl nadělil?</p>
			<p class="MLP-text para-style-override-1">T: (zvážní, zamyslí se)</p>
			<p class="MLP-text para-style-override-1">L: Kdo nám může hejbat tou anténou?</p>
			<p class="MLP-text para-style-override-1">T: (přemýšlivě) Jak jsme přišli k&nbsp;svému šedivému osudu, o&nbsp;němž víme s&nbsp;jistotou jen to, že nás tíží k&nbsp;neunesení a&nbsp;že potrvá? Ptáte se, kdo na nás uvalil to věčné břímě? (usměje se) Jestli chcete, Lucie, tak vám to vysvětlím. Je to otázka maximálně čtrnácti dnů…</p>
			<p class="MLP-text para-style-override-1">L: (nadšeně) Jůůůůůů, fakticky? Teda vy jste boží! Děkan!</p>
			<p class="MLP-text para-style-override-1">T: Je to moje povinnost. Člověk bez dějin je věčné dítě. Nezmapovaný osud je jako slepá mapa. Dala byste si langusty?</p>
			<p class="MLP-text para-style-override-1">L: Třeba. (na chvíli se zadumá, potom se její čelo rozjasní) Už to mám! Můžou za to Rusové! Že jo? Že za to všechno můžou Rusové?</p>
			<p class="MLP-text para-style-override-1">T: Částečně ano, ale je to trochu složitější. Mohu vám dolít?</p>
			<p class="MLP-text para-style-override-1">L: (napije se) Že jo? Že kdyby Rusové nepřijeli s&nbsp;tankama, že by to všechno byla havaj?</p>
			<p class="MLP-text para-style-override-1">T: (zaujatě) Předpokládejme tedy, že by Rusové nepřijeli. Pražské jaro se rozvíjí podle plánu, který se nazýval Akční program, a&nbsp;jiných tehdejších stranických dokumentů. Dále předpokládejme, že tohle všechno bylo řádně schváleno mimořádným sjezdem KSČ, který v&nbsp;klidu proběhl, jeho závěry byly přijaty v&nbsp;Moskvě vcelku bez problémů, i&nbsp;když s&nbsp;jistými zárukami ze strany Prahy. Takže v&nbsp;našem scénáři je pražskojarní obloha modrá jak trojúhelník ve státní vlajce, žijeme podle Akčního programu a&nbsp;ten nám slibuje mnoho dobrot. Vezměme jen ty politické: proklamované příští svobody a&nbsp;práva občanů&nbsp;–</p>
			<p class="MLP-text para-style-override-1">L: Neznáte nějakej vtip? Politickej?</p>
			<p class="MLP-text para-style-override-1">T: To, co vám teď vyprávím, je, Lucie, také vtip. Krutý vtip, protože, abych vás nenudil dlouho, všechna ta práva a&nbsp;svobody, které reformní program komunistů občanům nabídl, byly týmž programem popřeny. Právo politicky rozhodnout, co je v&nbsp;zájmu společnosti, nemá tato společnost sama, ale komunistická strana a&nbsp;její ideologie, tvrdil Mlynář&nbsp;– a&nbsp;Dubček mu nikterak neodporoval…</p>
			<p class="MLP-text para-style-override-1">L: Viděla jsem Dubčeka v&nbsp;plavkách! Na fotce. Normálka skákal do bazénu. Připadalo mi to boží&nbsp;– papaláš, a&nbsp;skáče do bazénu… Měl docela dobrou figuru.</p>
			<p class="MLP-text para-style-override-1">T: Ale pozor, Lucie, rozhodně to nebyl žádný demokrat, ba dokonce ani důsledný reformátor, ten usměvavý, bodrý Saša! Koneckonců pracoval čtrnáct let v&nbsp;mocenském aparátě po boku Novotného, znal železné a&nbsp;často zvlčilé zákony vládnoucích, boj o&nbsp;moc, intriky. A&nbsp;pokud jde o&nbsp;tu jeho figuru: už Smrkovský odhalil a&nbsp;také dokázal, že ona fotografie v&nbsp;Mladém světě byla prachsprostá koláž&nbsp;– hlava Dubček, ale tělo John Wayne. Určitě jste ho viděla v&nbsp;Tarzanovi…</p>
			<p class="MLP-text para-style-override-1">L: Jste kruťák. Berete mi všecky iluze.</p>
			<p class="MLP-text para-style-override-1">T: Honem si připijme, abych se vám docela nezprotivil! (připíjejí si) Věřte mi, Lucie, že to tak opravdu bylo. Podvody a&nbsp;nezákonné praktiky byly symbolem každé komunistické moci. A&nbsp;často šlo také o&nbsp;mnohem víc než o&nbsp;slova v&nbsp;nějakém programu nebo o&nbsp;hloupé fotografie: šlo o&nbsp;život, o&nbsp;mnoho životů…&nbsp;– Krátce před svou smrtí napsal Lenin Naděždě Krupské: „Je to neomalený člověk. Soustředil ve svých rukou nekontrolovatelnou moc a&nbsp;je otázkou, zda ji nezne­užije.“ Víte, koho měl na mysli?</p>
			<p class="MLP-text para-style-override-1">L: (přemýšlivě vyfoukne kouř cigarety) Tolstoje?</p>
			<p class="MLP-text para-style-override-1">T: Ne, Tolstého ne. Už jsem vám řekl, že jste úžasně milá?</p>
			<p class="MLP-text para-style-override-1">L: (vraští soustředěné čelo) Mičurin?… Walt Disney?</p>
			<p class="MLP-text para-style-override-1">T: Ne, upřímně řečeno ne. Napovím vám: Stalin.</p>
			<p class="MLP-text para-style-override-1">L: Josif Vissarionovič Stalin.</p>
			<p class="MLP-text para-style-override-1">T: Výborně! Na váš úspěch! (připíjejí si) Lenin to skutečně řekl o&nbsp;Stalinovi. Stalin… Kdo byl Stalin?</p>
			<p class="MLP-text para-style-override-1">L: Politik?</p>
			<p class="MLP-text para-style-override-1">T: Ano, politik a&nbsp;zároveň rozsévač hrůzy, mučitel a&nbsp;vrah svých skutečných i&nbsp;domnělých odpůrců, jakož i&nbsp;jejich rodinných příslušníků. V&nbsp;době jeho krutovlády přesáhl počet politických vězňů neuvěřitelných deset miliónů…</p>
			<p class="MLP-text para-style-override-1">L: (odstrkuje talíř) To je hnus! Hrůza a&nbsp;hnus!</p>
			<p class="MLP-text para-style-override-1">T: Ano, člověku se z&nbsp;toho chce zvracet.</p>
			<p class="MLP-text para-style-override-1">L: Tak proč jste to objednával?</p>
			<p class="MLP-text para-style-override-1">T: Rychle tu pachuť zapijte! Objednám vám raději kraby.</p>
			<p class="MLP-text para-style-override-1">L: Jestli je zase nebudou mít, vážně si to s&nbsp;tou emigrací rozmyslím. Nemaj tady v&nbsp;long-drinku ani paraplíčka… Ale kdo za to teda může?</p>
			<p class="MLP-text para-style-override-1">T: (trochu nejistě) Za co?</p>
			<p class="MLP-text para-style-override-1">L: No že je blbá televize? Že i&nbsp;s&nbsp;úplatkama beru tak málo? Že nikde nic není? Kdo? Rusové, nebo ten Mlynář s&nbsp;Dubčekem?</p>
			<p class="MLP-text para-style-override-1">T: Totiž&nbsp;– (chce cosi říci, ale je přerušen mladým černookým Černohorcem, který žádá Lucii o&nbsp;tanec)</p>
			<p class="MLP-text para-style-override-1">L: No jestli tady prófa dovolí… (potěšeně vstává)</p>
			<p class="MLP-text--0-12 para-style-override-1">T: (naoko bodře) Jen běžte, jen běžte… Až se vrátíte, povím vám něco o&nbsp;mnichovské zradě.</p>
			<p class="MLP-text-bez1radku--I-B para-style-override-1"><span class="MLP-znak-tucna-kurziva-11b">Doporučená četba k&nbsp;tomuto večeru:</span></p>
			<p class="MLP-seznam--0-0 para-style-override-1">Tigrid, Pavel: Kvadratura kruhu. Edice Svědectví, Paříž 1970.</p>
			<p class="MLP-seznam--0-0 para-style-override-1">Tigrid, Pavel: Le printemps de Prague. Seuil, Paříž 1968.</p>
			<p class="MLP-seznam--0-0 para-style-override-1">Tigrid, Pavel: Why Dubček Fell (because he had never eaten our hamburger). MacDonald, Londýn 1968.</p>
			<p class="MLP-seznam--0-0 para-style-override-1">Šikl, Václav: Nač jaru nezbyl čas. Sixty-Eight Publishers, Toronto 1979.</p>
			<p class="MLP-seznam--0-0 para-style-override-1">Turgeněv, Ivan Sergejevič: Jarní vody. Lidové nakladatelství, Praha 1984.</p>
			<p class="MLP-seznam--0-0 para-style-override-1">O. Henry: Jaro na jídelním lístku. Práce, Praha 1988.</p>
			<p class="MLP-seznam--0-0 para-style-override-1">Erben, Karel Jaromír: Tři zlaté vlasy děda Vševěda, in: České pohádky. Albatros, Praha 1972.</p>
			<p class="MLP-seznam--0-0 para-style-override-1">Smyšlený, Jaromír: Aktuální otázky pohlavní sublimace. Avicenum, Praha 1990.</p>
		</div>
</body>
</html>