<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>napady_laskaveho_ctenare-22</title>
		<link href="../Styles/napady_las_idstyles.css" rel="stylesheet" type="text/css"/>
	</head>
	<body id="napady_laskaveho_ctenare" xml:lang="cs-CZ">
		<div>
			<p id="toc_marker-20" class="MLP-uroven2-kapitola para-style-override-1">Cit a&#160;děla</p>
			<p class="MLP-text-uprostred--I para-style-override-1">Saint-Exupérymu</p>
			<p id="toc_marker-20-1" class="MLP-uroven3-nadpis para-style-override-5">I</p>
			<p class="MLP-text-bez1radku para-style-override-1">BYL JSEM AŽ PŘÍLIŠ ČASTO svědkem, jak se dal soucit nepravou cestou. V&#160;jedné době mého mládí jsem i&#160;já podléhal soucitu nad mrzáky, kteří se mne snažili ohromit svým morovým zápachem či velikostí svého vředu. Chlubili se mi svými pahýly. Ale i&#160;já jsem byl sužován kožní chorobou, připomínající purpurový květ. A&#160;otec mi řekl:</p>
			<p class="MLP-text para-style-override-1">„Jsi zodpovědný pouze za svou růži.“</p>
			<p class="MLP-text para-style-override-1">A&#160;odebral mrzákům jejich berle, aby omyli svá srdce z&#160;otroctví malicherných věcí.</p>
			<p class="MLP-text para-style-override-1">„Jen to je důležité,“ řekl jim, „co je očím neviditelné. Správně vidíme jen srdcem.“</p>
			<p class="MLP-text para-style-override-1">Byl chytrý jako liška.</p>
			<p id="toc_marker-20-2" class="MLP-uroven3-nadpis para-style-override-1">II</p>
			<p class="MLP-text-bez1radku para-style-override-1">A&#160;TAK JSEM POCHOPIL, že ani utrpení, ani smrt, ani nářek nad mrtvými nejsou k&#160;politování.</p>
			<p class="MLP-text para-style-override-1">„Ukáži ti ženu, která se provinila ironií,“ řekl mi jedenkráte otec. „Nenávidím ironii, neboť není z&#160;člověka, nýbrž z&#160;darmochleba. Promrhává smysl věcí a&#160;ničí obraz mojí velikosti.“</p>
			<p class="MLP-text para-style-override-1">A&#160;vzal mě na koně. Jeli jsme doprostřed pouště, kde již třetí den vypíjelo slunce z&#160;připoutané ženy veškerou její vláhu, takže vypadala jako křížala. Ještě slabě naříkala.</p>
			<p class="MLP-text para-style-override-1">„Ilustrovala v&#160;samizdatu,“ řekl otec. „Poslechni si ji: odhaluje podstatné. Mimochodem, nikdy jsem neviděl, že by propadl hrůze ten, kdo umírá.“</p>
			<p class="MLP-text para-style-override-1">„Ale proč?“ tázal jsem se.</p>
			<p class="MLP-text para-style-override-1">„Kdo se ptá, hledá propast,“ řekl mi otec. „Kdo oznamuje, jede po rovině. Ale kdo rozkazuje, stoupá do hor.“</p>
			<p class="MLP-text para-style-override-1">„A&#160;kdo podmiňuje?“</p>
			<p class="MLP-text para-style-override-1">„Nikdo,“ řekl otec. „Budou se bouřit, že jsem krutý. Není to pravda a&#160;každou vzpouru krutě potlačím.“</p>
			<p class="MLP-text para-style-override-1">Poznal jsem, že můj otec je dobrý.</p>
			<p id="toc_marker-20-3" class="MLP-uroven3-nadpis para-style-override-1">III</p>
			<p class="MLP-text-bez1radku para-style-override-1">„UŽ SE NAD JEJÍ MRTVOLOU NEZDRŽUJ,“ řekl mi otec. „Není tu už nic k&#160;vidění. Kolikrát ti mám říkat, že správně vidíme jen srdcem?“</p>
			<p class="MLP-text para-style-override-1">„Ale kdo mě tedy poučí?“ vykřikl jsem.</p>
			<p class="MLP-text para-style-override-1">„Já,“ řekl otec. „Tak tedy: Věz, že podstatu karavany nejlépe odhalíš, když se ocitne v&#160;nesnázi. Přibodnutý hmyz kolem sebe trousí zlato svých křídel a&#160;z&#160;vyhaslého ohně se o&#160;lásce nic nedozvíš. Člověk prostě musí vystavět svou pravdu na ovci, kterou je třeba ostříhat. Ty si neděláš poznámky?“ Uchopil jsem tedy sešit plný pergamenových listů.</p>
			<p class="MLP-text para-style-override-1">„Čas je žnec, který váže svůj snop,“ pokračoval otec. „Strom musíš rozložit v&#160;jeho různosti, ale cenu má pouze cesta. Nic z&#160;toho, co v&#160;ženě miluješ, nemá hmotný smysl. A&#160;přítel je ten, který nenutí mrzáka tančit ča-ču. Ty si v&#160;sešitě neděláš okraje?“</p>
			<p class="MLP-text para-style-override-1">„Udělám si je,“ řekl jsem.</p>
			<p id="toc_marker-20-4" class="MLP-uroven3-nadpis para-style-override-1">IV</p>
			<p class="MLP-text-bez1radku para-style-override-1">A&#160;TAK JSEM ODHALIL VELIKOU PRAVDU: Že totiž lidé bydlí. A&#160;rozhodl jsem se je uzdravit a&#160;vystavět jejich dům v&#160;jejich srdci. Neboť katedrála je zářivější než hromada kamenů. A&#160;nemají pravdu ti, kteří mne viní z&#160;neúplnosti proto, že odmítám hloubit septik. Neboť jsem ten, kdo kolem vůně buduje schránku, aby se nerozptýlila.</p>
			<p id="toc_marker-20-5" class="MLP-uroven3-nadpis para-style-override-1">V</p>
			<p class="MLP-text-bez1radku para-style-override-1">NEBOŤ JÁ VEDU LID, který jsem uzavřel do své lásky. Někteří dostali jenom podmínku. Stavím chrám, abych uchránil svůj lid před záměry písku. Je možné vystavět jiný chrám, ale ten jiný není o&#160;nic pravdivější. Všichni, kteří uvažují, se mýlí. Žádná oáza není. A&#160;přít se nemíním, neboť tu kromě písku není nic, co by se dalo dokázat.</p>
			<p class="MLP-text para-style-override-1">Neboť já jsem vládce a&#160;buduji silové tábory. Lidé tam přirozeně pracují.</p>
			<p class="MLP-text para-style-override-1">„Nečekej nic od člověka, který nepracuje pro věčnost,“ řekl mi kdysi otec. Nic od něho nečekám, ale pracovat zkrátka musí. Necháš-li rozmnožit šváby, zrodí se práva švábů. Ale ten, kdo skromně bdí pod hvězdami nad několika vychrtlými ovečkami (víc než skromně, řekl bych), je víc než pouhý pastevec: je hlídka. A&#160;každá hlídka je odpovědná za celou říši. Trestně odpovědná. Jednoho dne se ta různorodá hmota sjednotí a&#160;dolehne k&#160;mému srdci. Zatím já vládnu jim a&#160;oni kamenům a&#160;občas se s&#160;ovcema dohodneme, který lidi konkrétně je třeba obětovat.</p>
		</div>
</body>
</html>