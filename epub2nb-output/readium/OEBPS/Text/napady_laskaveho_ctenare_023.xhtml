<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>napady_laskaveho_ctenare-18</title>
		<link href="../Styles/napady_las_idstyles.css" rel="stylesheet" type="text/css"/>
	</head>
	<body id="napady_laskaveho_ctenare" xml:lang="cs-CZ">
		<div>
			<p id="toc_marker-16" class="MLP-uroven2-kapitola para-style-override-1">Zorbas<br/>aneb<br/>Jak se zbavit Buddhy</p>
			<p class="MLP-text-uprostred--I para-style-override-1">Nikosu Kazantzakisovi</p>
			<p class="MLP-text-bez1radku--12-0 para-style-override-1">Poprvé jsem ho potkal v&#160;přístavu v&#160;Pireu, když jsem odplouval na Krétu, abych konečně zanechal knih, zbavil se v&#160;sobě Buddhy a&#160;vyhnul se vojenské službě.</p>
			<p class="MLP-text para-style-override-1">„Vezmi mě, pane, s&#160;sebou,“ požádal mne Zorbas. Byl to vysoký kostnatý stařec s&#160;nápadně neklidnýma očima.</p>
			<p class="MLP-text para-style-override-1">„Byl jsem horník, ale zmlátil jsem majitele onoho dolu, protože to byl dobrák,“ vyprávěl. „Kromě toho umím vařit skvělé po­lévky.“</p>
			<p class="MLP-text para-style-override-1">„I&#160;já mám na Krétě lignitový důl,“ řekl jsem. „Zmlátíš tedy i&#160;mne?“</p>
			<p class="MLP-text para-style-override-1">„Copak já, pane, vím?“ odvětil Zorbas trochu podrážděně. „Mluvíš, pane, jako bys nevěděl, že lidský rozum je mlynářčina zadnice. Té se, mimochodem, bát nemusíš, ale bůh tě chraň mulina zadku a&#160;mnichova předku!“</p>
			<p class="MLP-text para-style-override-1">Přišel jsem k&#160;poznání, že tenhle Zorbas je člověk, jakého jsem dlouho hledal a&#160;nemohl najít: vnímavé, citu přístupné srdce, velká, nezkažená duše, která se ještě neodpoutala od matky Země. Tento dělník mi vysvětlil nejprostšími slovy, co je umění, láska ke kráse, čistý cit, vášeň.</p>
			<p class="MLP-text para-style-override-1">„Potřebuji se zbavit knih a&#160;–“ začal jsem.</p>
			<p class="MLP-text para-style-override-1">„Těchhle?“ vykřikl Zorbas a&#160;hodil do moře velký kufr s&#160;mými osobními věcmi. Knihy zůstaly v&#160;tom druhém.</p>
			<p class="MLP-text para-style-override-1">Tomu se říká svoboda, uvažoval jsem.</p>
			<p class="MLP-text-bez1radku--12-0 para-style-override-1">Plavba! Nesmrtelná krása Egejského moře a&#160;všech jeho ostrůvků, bílý jemný písek a&#160;rozkvetlé oleandry. Cítil jsem se jako v&#160;pohádce. Pak jsem se ale podíval na bledé cestující a&#160;pozvracenou palubu a&#160;zmocnil se mne obvyklý buddhistický soucit. Zorbas seděl na hromadě pozvraceného lanoví a&#160;i jeho planoucí zrak náhle potemněl.</p>
			<p class="MLP-text para-style-override-1">„Hrome, řeknu ti, pane, že tenhle svět je záhada a&#160;člověk zvíře. Kde je můj prst, který jsem si uřízl společně s&#160;hlavou toho třináctého Turka? Kde jsou mé manželky a&#160;kolik jich vlastně bylo? Ani kohout si nevede záznamy! Co je to duše? Řekni mi, pane, co je život?“</p>
			<p class="MLP-text para-style-override-1">Bylo vidět, že ho ty otázky velice souží.</p>
			<p class="MLP-text-bez1radku--12-0 para-style-override-1">Na Krétě nás vesničané poslali, abychom se ubytovali u&#160;jedné staré vdovy.</p>
			<p class="MLP-text para-style-override-1">„Opravdu je to vdova?“ ožil Zorbas a&#160;začal si nakrucovat šedivý knír.</p>
			<p class="MLP-text para-style-override-1">Vdova se jmenovala Hortensie. Ležela takřka bez hnutí ve špinavých peřinách a&#160;pozorovala nás vyhaslýma očima. Její pokožka měla barvu starého vosku.</p>
			<p class="MLP-text para-style-override-1">„Ze staré slepice je nejlepší polévka,“ šeptal mi dychtivě Zorbas. „Rozumíš mi, pane, rozumíš?“</p>
			<p class="MLP-text para-style-override-1">Nebyl jsem si úplně jist, ale Zorbas přinesl víno a&#160;celý se rozohnil.</p>
			<p class="MLP-text para-style-override-1">„Bubulíno! Bubulíno!“ vykřikoval omámeně a&#160;chlípně ohmatával stařeniny proleženiny. Pochopil jsem, že před ním leží ne jedna umírající vdova, nýbrž celé ženské pokolení ve vší své svůdnosti.</p>
			<p class="MLP-text para-style-override-1">„Kalhoty jí hoří!“ zajíkal se Zorbas. „Jdi, pane, pryč…“</p>
			<p class="MLP-text-bez1radku--12-0 para-style-override-1">Ještě té noci Hortensie zemřela. Ráno jsem zastihl Zorbase, jak tančí nad její mrtvolou: tleskal rukama, podřepoval a&#160;točil se ve vzduchu. Chvílemi vyskakoval tak vysoko, až jsem měl strach, že mi zmizí v&#160;mracích.</p>
			<p class="MLP-text para-style-override-1">„Zorbasi,“ řekl jsem mu, „přišli horníci. Svolal jsem pracovní poradu.“</p>
			<p class="MLP-text para-style-override-1">„Ráno, pane, mluvím nerad,“ řekl Zorbas neochotně. „Opravdu mě to namáhá. Udělejte tu poradu řekněme hodinu po obědě.“</p>
			<p class="MLP-text para-style-override-1">Jeho duch postupoval daleko rychleji než ostatní svět. Ta slepičí polévka byla ovšem skvělá.</p>
			<p class="MLP-text-bez1radku--12-0 para-style-override-1">Odpoledne Zorbas zahájil na dole těžbu a&#160;na oslavu vypil sedm džbánů vína.</p>
			<p class="MLP-text para-style-override-1">„Hrome, co je to?“ volal okouzleně: „Vypiješ sklenku vína a&#160;svět ti zmizí! Co je život, pane?“</p>
			<p class="MLP-text para-style-override-1">K&#160;večeru horníci vyfárali na povrch a&#160;stěžovali si na špatné výdřevy a&#160;na metan.</p>
			<p class="MLP-text para-style-override-1">„Co jsou to výdřevy? Co je to metan? Kdo mi vysvětlí všechny ty záhady?“ křičel Zorbas a&#160;oči mu žhnuly. Přinutil horníky znovu sfárat:</p>
			<p class="MLP-text para-style-override-1">„Do práce, chlapi!“ hulákal na ně. „Pokřižujte se ve jménu božím!“</p>
			<p class="MLP-text para-style-override-1">Cosi jsem namítl, ale Zorbas trval na svém:</p>
			<p class="MLP-text para-style-override-1">„Přísného pána se dělníci bojí,“ vysvětlil mi. „Jsi kazatel&#160;– nebo kapitalista? Nevíš, že člověk je dobytek?“</p>
			<p class="MLP-text para-style-override-1">Z&#160;hlubin dolu se ozývalo mohutné praskání a&#160;tlumené výbuchy. Naslouchal jsem co nejpozorněji, abych těm prostým lidem tam dole maximálně porozuměl.</p>
			<p class="MLP-text para-style-override-1">Ráno za námi přišly jakési ženy.</p>
			<p class="MLP-text para-style-override-1">„Kdo jsou ty ženy, pane, a&#160;proč tak zneklidňují moje smysly?“ hulákal potěšeně Zorbas.</p>
			<p class="MLP-text para-style-override-1">Vyšlo najevo, že jsou to vdovy po hornících.</p>
			<p class="MLP-text para-style-override-1">„Opravdu jsou to vdovy?“ jásal Zorbas.</p>
			<p class="MLP-text para-style-override-1">Spočítal jsem je, a&#160;když jsem od toho odečetl náklady na důl, zjistil jsem, že jsem to štěstí pořídil vlastně velmi lacino.</p>
		</div>
</body>
</html>