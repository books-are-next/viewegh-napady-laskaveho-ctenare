<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>napady_laskaveho_ctenare-16</title>
		<link href="../Styles/napady_las_idstyles.css" rel="stylesheet" type="text/css"/>
	</head>
	<body id="napady_laskaveho_ctenare" xml:lang="cs-CZ">
		<div>
			<p id="toc_marker-14" class="MLP-uroven2-kapitola para-style-override-1">Ztracená generace a&#160;já</p>
			<p class="MLP-text-uprostred--I para-style-override-1">Ernestu Hemingwayovi</p>
			<p class="MLP-text-bez1radku--12-0 para-style-override-1">Vyšel jsem z&#160;hotelu, kde kdysi bydleli Verlaine a&#160;Rimbaud a&#160;Balzac a&#160;kde jsem měl teď logicky mansardu na psaní já, a&#160;pustil jsem se kolem starého kostela Saint-Etienne-du-Mont na bulvár Saint-Michel. Ulice byly čerstvě vymyté deštěm a&#160;to jsem měl moc rád; na jaře jsem si na to dokonce tak zvykl, že jsem pak v&#160;létě musel chodit za kropicím vozem. Kavárna na Place Saint-Michel, kterou jsem nedávno objevil, byla příjemná, teplá a&#160;vlídná a&#160;mohl by to být přesně ten čistý, dobře osvětlený podnik, který člověk občas v&#160;noci potřebuje, když ho přepadne „nuda“, nicota, nebo nedejbože i&#160;žízeň, jenomže na druhé straně tu člověka většinou okradli o&#160;dva tři franky a&#160;v&#160;takovém prostředí se povídky nepíší zrovna snadno, zvláště píše-li někdo tak poctivé věty jako já.</p>
			<p class="MLP-text para-style-override-1">Do kavárny po chvíli vešla dívka a&#160;posadila se ke stolku u&#160;okna. Byla moc hezká a&#160;obličej měla svěží jako čerstvě raženou jednodolarovou minci, přirozeně za předpokladu, že by se jednodolarové mince razily dívkám do obličeje: měla pronikavé, zelené oči, černé vlasy a&#160;velký nos ve tvaru amerického orla. Moc mě vzrušovala a&#160;byl bych ji rád dostal buď do té povídky, kterou jsem zrovna začal psát, nebo aspoň do té postele v&#160;hotelovém pokoji, kterou už jsem si dávno přestal stlát. Záhy jsem ale na dívku zapomněl a&#160;úplně jsem se ztratil v&#160;té rozepsané povídce a&#160;spolu se mnou se v&#160;ní ztratila i&#160;celá naše ztracená generace. A&#160;pak byla povídka hotová a&#160;já jsem byl hrozně unavený a&#160;šťastný jako po milování nebo po lyžování. Věděl jsem ale, že je to zatraceně dobrá povídka, protože na dobré povídky mám čich. Špatnou povídku možná nepoznám, ale dobrou poznám okamžitě&#160;– a&#160;tahle dobrá byla. Musel to vědět zřejmě i&#160;majitel kavárny, který mne celou dobu při práci pozoroval.</p>
			<p class="MLP-text para-style-override-1">„Měl jste, monsieur, takový zvláštní výraz,“ povídá mi. „Vypadal jste jako člověk, který je najednou sám v&#160;džungli a –“</p>
			<p class="MLP-text para-style-override-1">„Když dělám, nevidím, neslyším.“</p>
			<p class="MLP-text para-style-override-1">„– a&#160;dostane úplavici.“</p>
			<p class="MLP-text para-style-override-1">Chtěl jsem mu jednu vrazit, ale všiml jsem si, že právě přišel Scott Fitzgerald, a&#160;tak jsem jenom objednal dva rumy Svatého Jakuba.</p>
			<p class="MLP-text para-style-override-1">„Kolik jsi měl, Erneste, ženskejch?“ zeptal se Scott bez okolků. Domníval se, že si spisovatel může opatřit potřebné znalosti tím, že se vyptá kamarádů a&#160;známých. Marně jsem mu vysvětloval, že nemůže napsat jedinou pravdivou řádku, dokud alespoň nezačne chodit na ryby.</p>
			<p class="MLP-text para-style-override-1">„Už se nepamatuju,“ řekl jsem.</p>
			<p class="MLP-text para-style-override-1">„Bojíš se smrti?“</p>
			<p class="MLP-text para-style-override-1">„Ne. Nepočítám pochopitelně svou vlastní.“</p>
			<p class="MLP-text para-style-override-1">„Děláš u&#160;přímý řeči uvozovky?“</p>
			<p class="MLP-text para-style-override-1">„Jo,“ řekl jsem starostlivě. Scott mi své otázky kladl čím dál zuřivěji:</p>
			<p class="MLP-text para-style-override-1">„Připadaj ti chlupatý věci estetický? Třeba angrešt?“</p>
			<p class="MLP-text para-style-override-1">„Nepřemýšlím o&#160;tom.“</p>
			<p class="MLP-text para-style-override-1">„Kolik vteřin se ty miluješ se svojí ženou?“</p>
			<p class="MLP-text para-style-override-1">Zasmál jsem se. Scott se sesypal. Alkohol v&#160;něm často způsoboval záhadné chemické změny: ztrácel kupříkladu barvu v&#160;obličeji.</p>
			<p class="MLP-text para-style-override-1">„Mám ho krátkýho!“ vzlykal.</p>
			<p class="MLP-text para-style-override-1">Bylo jasné, kdo je za tím: Zelda, která ho chce definitivně vyřadit z&#160;provozu.</p>
			<p class="MLP-text para-style-override-1">„Nesmysl,“ řekl jsem mu. „Pojď na dvě nuly!“</p>
			<p class="MLP-text para-style-override-1">Vrátili jsme se z&#160;toalet a&#160;posadili se znovu ke stolu.</p>
			<p class="MLP-text para-style-override-1">„Jsi naprosto O. K.,“ uklidnil jsem ho. „Ty macku!“</p>
			<p class="MLP-text para-style-override-1">Tohle na něj zabíralo. Ještě jsme zaskočili do Louvru a&#160;chvíli jsme se posmívali nahým sochám. Už se zdálo, že bude v&#160;pořádku, ale pak jsme u&#160;Seiny narazili na hejno vrabců.</p>
			<p class="MLP-text para-style-override-1">„Takovej vrabeček je stejně pořádnej kus ptáka,“ řekl Scott nejistě. V&#160;jeho hlase nešlo přeslechnout zoufale prosebnou otázku. Nebylo mu zkrátka pomoci. Byl jsem rád, když jsme po chvíli potkali Brett.</p>
			<p class="MLP-text para-style-override-1">Brett byla stavěná jako závodní jachta a&#160;její podprsenka připomínala plachty plné zatraceně silného větru. Zakormidlovala k&#160;nám:</p>
			<p class="MLP-text para-style-override-1">„Nazdar, kamarádi!“</p>
			<p class="MLP-text para-style-override-1">„Nazdar, Brett,“ povídám. „Cože nejsi namazaná?“</p>
			<p class="MLP-text para-style-override-1">„Četla jsem si v&#160;kavárně Dostojevského. Je to srab.“</p>
			<p class="MLP-text para-style-override-1">Začala nás přemlouvat, ať s&#160;ní jdeme na nějaký úžasný boxmatch, ale Scott trval na tom, že musíme vidět jakýsi boxkalf.</p>
			<p class="MLP-text para-style-override-1">„Co to je?“ chtěla vědět Brett.</p>
			<p class="MLP-text para-style-override-1">„Jemná teletina činěná chromem,“ řekl jsem.</p>
			<p class="MLP-text para-style-override-1">„Aha,“ řekla Brett. Navrhla, ať tedy jdeme alespoň ke Koňovi, kde prý mají ohromný musicbox. Nakonec jsme šli k&#160;Pavoukovi, kde měli nad dveřmi ohromného pavouka.</p>
			<p class="MLP-text para-style-override-1">Uvnitř už seděl Ezra Pound a&#160;Lewis. Toho druhého jsem neměl rád: někteří zlí lidé mívají alespoň jakousi důstojnost tvrdého vředu, ale on neměl ani to. Byl jenom směšný jako kvasinkový výtok.</p>
			<p class="MLP-text para-style-override-1">„Proč musíš lézt zrovna sem a&#160;zavšivit slušnou kavárnu?“ povídá mi. Byl to ten nejhnusnější chlap na světě a&#160;připomínal mi bučivou žábu, nebo alespoň žábu, která má vemeno.</p>
			<p class="MLP-text para-style-override-1">„Nazdar, flamendři,“ povídá Ezra, když nás uviděl. Na stole před sebou měl láhev ekrazitu. Ekrazit je nazelenalá imitace dynamitu. Rychle člověka postaví na nohy, ale když toho vypijete víc, stane se z&#160;vás pojízdné dělo.</p>
			<p class="MLP-text para-style-override-1">„Děsně milej chlap,“ povídá Brett.</p>
			<p class="MLP-text para-style-override-1">„Má něco v&#160;sobě,“ připustil jsem.</p>
			<p class="MLP-text para-style-override-1">„Tři měsíce chodil za T. S. Eliota do zaměstnání,“ vysvětlovala. „Prožil si svoje.“</p>
			<p class="MLP-text para-style-override-1">Sedli jsme si a&#160;přišel vrchní. Kývl na Brett. Když odešel, tázavě jsem k&#160;ní vzhlédl.</p>
			<p class="MLP-text para-style-override-1">„A&#160;s&#160;kým myslíš, že jsem byla tehdy v&#160;Peru?“ povídá Brett naštvaně.</p>
			<p class="MLP-text para-style-override-1">„Gratuluju,“ řekl jsem, ale v&#160;žaludku se mi usadila dělová koule. Maso chutnalo jako flambované mouchy.</p>
			<p class="MLP-text para-style-override-1">„Ten chlap nás chce otrávit,“ řekl Lewis.</p>
			<p class="MLP-text para-style-override-1">„Vážně bych ten boxkalf chtěl vidět,“ řekl Scott. „Pojeďme do Čadu.“</p>
			<p class="MLP-text para-style-override-1">„Nejedu,“ řekl jsem. „Znám v&#160;Africe příliš mnoho lidí.“</p>
			<p class="MLP-text para-style-override-1">„Od tý doby, co netrefil ze tří metrů tu antilopu, má poruchy potence,“ pošeptala Scottovi Brett.</p>
			<p class="MLP-text para-style-override-1">Bylo mi z&#160;toho všeho nanic. Opřel jsem se dozadu. Brett se přisunula ke mně. Objal jsem ji jednou rukou a&#160;ona se ke mně schoulila.</p>
			<p class="MLP-text para-style-override-1">„Ach, Erneste,“ řekla, „kdybysme nebyli ta ztracená generace, mohli jsme si to spolu zatraceně užít!“</p>
			<p class="MLP-text para-style-override-1">„Viď,“ řekl jsem. „Není to aspoň pěkná představa?“</p>
		</div>
</body>
</html>