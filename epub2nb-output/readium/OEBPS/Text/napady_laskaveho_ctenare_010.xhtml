<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>napady_laskaveho_ctenare-5</title>
		<link href="../Styles/napady_las_idstyles.css" rel="stylesheet" type="text/css"/>
	</head>
	<body id="napady_laskaveho_ctenare" xml:lang="cs-CZ">
		<div>
			<p id="toc_marker-3" class="MLP-uroven2-kapitola para-style-override-3">Prima večer</p>
			<p class="MLP-text-uprostred--B para-style-override-4">(text o&#160;nejdůležitějších věcech v&#160;Kostelci)</p>
			<p class="MLP-text-uprostred--I para-style-override-1">Josefu Škvoreckému</p>
			<p class="MLP-text-bez1radku--12-0 para-style-override-1">Čekal jsem na ni v&#160;portálu dveří Port Arthuru. Nešla, a&#160;tak jsem si strčil bambusový plátek do úst a&#160;představoval si, že je to plátek šunky. Proto jsem taky hrál na tenor, že se tak příjemně cucal. Irena přišla v&#160;úzké sukni, připojil jsem se k&#160;ní a&#160;jako zhypnotizovaný jsem se jí díval na pohyblivý zadeček.</p>
			<p class="MLP-text para-style-override-1">„Ahoj, duše,“ řekl jsem. „Ty seš krásná!“</p>
			<p class="MLP-text para-style-override-1">„Ale Danny,“ řekla a&#160;její hnědé oči se smály. „Copak chceš?“</p>
			<p class="MLP-text para-style-override-1">„Nic.“</p>
			<p class="MLP-text para-style-override-1">„Lžeš.“</p>
			<p class="MLP-text para-style-override-1">„Nelžu.“</p>
			<p class="MLP-text para-style-override-1">„Lžeš.“</p>
			<p class="MLP-text para-style-override-1">„Vážně nelžu.“</p>
			<p class="MLP-text para-style-override-1">„Vážně lžeš. Je to lež jako věž.“</p>
			<p class="MLP-text para-style-override-1">„Teda, Ireno, ty seš!“</p>
			<p class="MLP-text para-style-override-1">„Nejsem. Copak to nechceš?“</p>
			<p class="MLP-text para-style-override-1">„Co?“</p>
			<p class="MLP-text para-style-override-1">„To…“</p>
			<p class="MLP-text para-style-override-1">„To? To ne.“</p>
			<p class="MLP-text para-style-override-1">„Zase lžeš. Ty víš, že to chceš.“</p>
			<p class="MLP-text para-style-override-1">„Kdy?“</p>
			<p class="MLP-text para-style-override-1">„Furt.“</p>
			<p class="MLP-text para-style-override-1">„Ale proč, Ireno? Proč?“</p>
			<p class="MLP-text para-style-override-1">„Protože seš –“</p>
			<p class="MLP-text para-style-override-1">„Co, Ireno? Co?“</p>
			<p class="MLP-text para-style-override-1">„Sexuální loudil.“</p>
			<p class="MLP-text para-style-override-1">„Ty seš krutá. Krutá a&#160;bezcitná.“</p>
			<p class="MLP-text para-style-override-1">„To není pravda.“</p>
			<p class="MLP-text para-style-override-1">„Je.“</p>
			<p class="MLP-text para-style-override-1">„Seš úplně vedle,“ pravila Irena záhadně. Nad Kostelcem visel stříbrný měsíc a&#160;sněhová peřina kolem nás naplňovala ulici překrásným přísvětlím. „A&#160;vůbec,“ dodala, „to všechno jsou jen takový nicotný pubertální řeči, víš, Daníčku?“</p>
			<p class="MLP-text para-style-override-1">„Tak to zase pr!“ řekl jsem a&#160;rozevřel jsem jí prsty pravé ruky. Udiveně mě pozorovala.</p>
			<p class="MLP-text para-style-override-1">„A&#160;co je tohle, hé?“ ukázal jsem naštvaně do její prázdné dlaně. „To neviditelný, hé? Copak to není tvoje duše, hé? Copak ta tvoje duše nedává tomu našemu plácání třetí rozměr, hé?“ V&#160;literární teorii na mě nestačila.</p>
			<p class="MLP-text para-style-override-1">„No jo,“ řekla užasle. „Tak leť, duše!“&#160;– a&#160;odfoukla dušičku mezi zasněžené stromy.</p>
			<p class="MLP-text para-style-override-1">Ohlédl jsem se. V&#160;kuželu zlatého světla pouliční lucerny se objevila Marie. Za ní šla Karla, Helena a&#160;Lucie a&#160;přicházely další. Nakonec jich bylo asi devatenáct. Připadal jsem si jako učitel na vyšší dívčí. Miloval jsem je a&#160;bylo mi z&#160;toho na umření. Náhle jsem si uvědomil, že jsem opravdu jejich třídní a&#160;že je můžu všechny osahat na školním výletě. Trochu mě zamrzelo, že mám kapavku. Irena se po mně koukla těma smějícíma se očima. Bože dej, ať ji získám! řekl jsem si v&#160;duchu. V&#160;teologii na mě taky nestačila. Začalo krápat.</p>
			<p class="MLP-text para-style-override-1">„Čoeče, krápe,“ řekl jsem Ireně. „Revoluce se vodkládá na neur­čito.“</p>
			<p class="MLP-text para-style-override-1">„Nekrápe,“ řekla Irena maličko podrážděně. „Prosakuje ti obvaz.“</p>
			<p class="MLP-text para-style-override-1">Nevěděl jsem, co mám na to říct, ale jenom chvíli. Byly doby, kdy mi dialog dělal problémy a&#160;často jsem nevěděl, co kdy mám říct. V&#160;kvartě jsem přišel na to, že je to úplně jedno.</p>
			<p class="MLP-text para-style-override-1">„Ty seš krásná, Ireno. Fakt.“</p>
			<p class="MLP-text para-style-override-1">V&#160;umění konverzace jsem dosáhl skutečného mistrovství. V&#160;dětství jsem totiž dlouho stonal a&#160;nějakou dobu mě ošetřoval Ernest Hemingway.</p>
			<p class="MLP-text para-style-override-1">„Zdeněk je po smrti,“ řekla najednou Irena.</p>
			<p class="MLP-text para-style-override-1">„Němci?“ zeptal jsem se účastně. Všiml jsem si, že mi sako dělá fajn záhyby.</p>
			<p class="MLP-text para-style-override-1">„Medvědí skála,“ řekla Irena tiše. „Rozvázala se mu Dračí smyčka.“</p>
			<p class="MLP-text para-style-override-1">Blbec, pomyslel jsem si potěšeně. Chvíli jsem snil o&#160;tom, že by se zabili všichni kluci z&#160;kapely a&#160;já zůstal jediným jazzmanem v&#160;Kostelci. To by teprv byla prima sezóna!</p>
			<p class="MLP-text para-style-override-1">U&#160;Granady nás holky došly. V&#160;přítmí podloubí stál nějaký voják. Karla tvrdila, že to musí být Němec, když je válka s&#160;Němci. Měl jsem strach, že nás všechny zastřelí, ale potom jsem ucítil nezaměnitelnou vůni peprmintové žvýkačky.</p>
			<p class="MLP-text para-style-override-1">„Are you American?“ zeptal jsem se. Měl jsem radost, jak mi to jde. Irena a&#160;holky zpozorněly: už se viděly v&#160;najlonkách se švem. První se chytla příležitosti Lucie&#160;– popadla vojáka za uniformu a&#160;snažila se ho odvést ke kostelu:</p>
			<p class="MLP-text para-style-override-1">„Dz čérč! Fyftýn senčury!“ řvala na něj. „Hef jú najlons?“</p>
			<p class="MLP-text para-style-override-1">„I&#160;can speak better,“ řekla klidně Lenka. „I’m the best guide of all.“</p>
			<p class="MLP-text para-style-override-1">Voják se ale tvářil jako Mongol, až jsem začal panikařit, že je to Rus. Nenápadně jsem schoval svoje zlaté hodinky do kapsy a&#160;přitom jsem se nechtěně dotkl zhnisané předkožky:</p>
			<p class="MLP-text para-style-override-1">„Jááúúú!“ zařval jsem.</p>
			<p class="MLP-text para-style-override-1">„Neser, čeče!“ řekl voják. Byl to Andělín Střevlíček.</p>
			<p class="MLP-text para-style-override-1">„Na to se vyseru!“ povídám překvapeně.</p>
			<p class="MLP-text para-style-override-1">„Kam si to sereš, Danny?“</p>
			<p class="MLP-text para-style-override-1">„Sereme si to kolektývně,“ řekl jsem pyšně a&#160;ukázal jsem na holky.</p>
			<p class="MLP-text para-style-override-1">„Nějak se sereš,“ povídá Andělín.</p>
			<p class="MLP-text para-style-override-1">„Neposral ses?“</p>
			<p class="MLP-text para-style-override-1">„Neser mi na hlavu: Sereš se jak velkej sráč!“</p>
			<p class="MLP-text para-style-override-1">„Naser si, Andělíne!“</p>
			<p class="MLP-text para-style-override-1">„Mám ti jednu nasrat?“</p>
			<p class="MLP-text para-style-override-1">„Už strachy seru…“</p>
			<p class="MLP-text para-style-override-1">„Vyserte si všichni voko,“ řekl znechuceně Andělín.</p>
			<p class="MLP-text para-style-override-1">„Teď jsi nás teda přesral,“ řekl jsem pobaveně.</p>
			<p class="MLP-text para-style-override-1">„Už mě ty vaše sprosťárny serou,“ řekla Irena. „Serete je totiž úplně všude.“</p>
			<p class="MLP-text para-style-override-1">„Něco tam nasrat musíme,“ vysvětloval jí Andělín. Měl pravdu.</p>
			<p class="MLP-text para-style-override-1">„Ireno, neser,“ řekl jsem. „Nevíš, co napsal Nezval: Mne oslní zahrada uprostřed věty / anebo latrína nezáleží na tom / již nerozeznám jevy podle půvabu / nebo ošklivosti kterou jste jim přiřkli!“</p>
			<p class="MLP-text para-style-override-1">„Ten si zas nasral do krku,“ řekl Andělín.</p>
			<p class="MLP-text para-style-override-1">Někdo navrhl, abychom se raději šli vykoupat.</p>
			<p class="MLP-text para-style-override-1">„Nemám plavky!“ řekl jsem rychle. „A&#160;taky musím ke zpovědi.“</p>
			<p class="MLP-text para-style-override-1">„Tě noha, idyote,“ řekla Marie.</p>
			<p class="MLP-text para-style-override-1">„Jen pojď, Daníčku, hezky s&#160;náma,“ řekla pomstychtivě Irena.</p>
			<p class="MLP-text para-style-override-1">Odtáhli mě s&#160;sebou. Zůstal jsem v&#160;kalhotách a&#160;sedl jsem si na lavičku pod skokanským můstkem. Dělal jsem, že se dívám do bazénu, ale ve skutečnosti jsem se díval, jak se holkám na skluzavce zařezávají plavky do rozkroku. Obzvlášť se mi líbila jedna blondýnka.</p>
			<p class="MLP-text para-style-override-1">„Čechoameričanka,“ informoval mě plavčík. „Hrozně nám tu przní jazyk.“ Bylo znát, že je původní profesí bohemista. Přestal jsem ho poslouchat a&#160;zatvářil jsem se co nejsvůdničtěji. Za chvíli ke mně připlavala a&#160;chytila se okraje bazénu. Mezi ňadry se jí udělala rozkošná úžlabinka, ale já jsem se raději zadíval na spáru mezi dvěma dlaždičkami, protože vzrušení bolelo.</p>
			<p class="MLP-text para-style-override-1">„Ty nelajkuješ swimování?“ zeptala se s&#160;úsměvem.</p>
			<p class="MLP-text para-style-override-1">„Nemám plavky,“ řekl jsem opatrně. „I’ve no trunks.“</p>
			<p class="MLP-text para-style-override-1">„Don’t worry.“</p>
			<p class="MLP-text para-style-override-1">Vylezla z&#160;vody. Celá se leskla a&#160;voněla chlórem. Já jsem voněl penicilínem.</p>
			<p class="MLP-text para-style-override-1">„Ty nenýduješ tranky,“ řekla. „Džojnuj se k&#160;nám na klouzačku.“ Cosi v&#160;jejím obličeji mě varovalo. Ještě jednou se připitoměle usmála a&#160;já jsem pochopil, že to musí být učitelka. Vyděsilo mě to: Všichni učitelé jsou polovzdělanci.</p>
			<p class="MLP-text para-style-override-1">„Máš krásnou pinkovou skin,“ řekla obdivně a&#160;rozepnula mi příklopec.</p>
			<p class="MLP-text para-style-override-1">„Jááúúúú!“ zařval jsem.</p>
			<p class="MLP-text para-style-override-1">„Oh shit!“ zvolala. „Lúkněte na toho ilavýho bérdíka!“</p>
		</div>
</body>
</html>